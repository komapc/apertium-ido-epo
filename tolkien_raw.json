{"batchcomplete":"","query":{"normalized":[{"from":"John_Ronald_Reuel_Tolkien","to":"John Ronald Reuel Tolkien"}],"pages":{"41697":{"pageid":41697,"ns":0,"title":"John Ronald Reuel Tolkien","extract":"John Ronald Reuel TOLKIEN (prononco [d\u0292\u0252n \u02c8\u0279\u02b7\u0252nld \u02c8\u0279\u02b7u\u02d0\u0259l \u02c8t\u02b0\u0252lki\u02d0n], naski\u011dis la 3-an de januaro 1892 en Bloemfontein, Sudafriko, mortis la 2-an de septembro 1973 en Bournemouth, Anglio) estis filologo kaj profesoro de Oksfordo, kiu verkis romanojn de fantasto. Liaj \u0109efverkoj estas La Hobito (origintitole: The Hobbit - or There and Back Again), La Mastro de l' Ringoj (The Lord of the Rings) kaj Silmariliono (The Silmarillion), kiuj mirinde kaj detale priskribas la imagan mondon Mez-Tero. Por sia mondo, Tolkien inventis lingvojn, historion, landojn, re\u011dojn, heroojn, mitojn, kantojn kaj kreita\u0135ojn. Mez-Tero estas mondo de elfoj, drakoj, re\u011doj, ringoj magiaj, gnomoj, ktp, sed kiam Tolkien verkas, \u0109io iel \u015dajnas pli reala ol nia mondo. Same kiel mitologio, la vero de Tolkien sidas ne en la historiaj supra\u0135oj de la rakonto, sed en la morala centro, kiu rakontas pri la lukto de bono kontra\u016d malbono.\n\n\n== Vivo ==\nTolkien naski\u011dis la 3-an de januaro 1892 en Bloemfontein, kien liaj anglaj gepatroj transloki\u011dis kelkajn jarojn anta\u016de, kaj kie lia patro (Arthur Tolkien) estis bankisto. Sed, pro la klimato, lia patrino (Mabel Tolkien) kaj pli juna frato Hilary kaj li mem reiris al meza Anglio en 1895 en la urbeton Sarehole apud Birmingham. Unu jaron poste, lia patro mortis pro malsano. El la anglaj naturo kaj kamparo dum mallonga sed intensa infana\u011d-feli\u0109o, juna Tolkien \u0109erpis pli da inspiro ol el ajna posta vivero lia. En 1900, Mabel konvertis al katolikismo kaj la cetera familio forlasis \u015din. Sen la mona helpo de la patro a\u016d de la cetera familio, Mabel kaj \u015diaj du filoj vivis tre malri\u0109e, \u011dis 1904 kiam \u015di mortis pro diabeto. Post \u015dia morto, Tolkien kun sia frato Hilary, estis en la zorgo de katolika pastro, kiu agis kiel bona patro al Tolkien. En la menso de la junega Tolkien, lia patrino fari\u011dis martiro por katolikismo, kaj li ekde tiam restis fervora katoliko (kaj poste estis multe \u0109agrenita kiam liaj gefiloj falis el la kredo). Lia patrino anka\u016d influis lin legi, desegni, belskribi kaj, plej grave, lerni lingvojn.\n\u0108e lernejo, li lernis la antikvajn helenajn kaj latinajn lingvojn kaj la\nanglosaksan lingvon. Tolkien estis tre talenta lingve kaj li frue memstare lernis a\u016d \"gustumis\" plurajn, interalie la francan (kiun li vere malamis), Esperanton (kiun li lernis 17-jara\u011de, kaj \u015datis), la gotan (kiu senspirigis lin), la italan (kiun li da\u016dre amis), la hispanan (kiu neniam \u0109esis ravi lin), la gaelan (kiun li profunde mal\u015datis), la kimran (kiun li amegis) kaj la finnan (kiu ebriigis lin). Precipe la du lastaj multe influis\nlin kiel lingvokreanton. Kaptis la atenton de Tolkien ne la strukturo (gramatiko, reguloj, \"matematiko\", rilatoj al pensado, ktp.) de lingvoj, sed kontra\u016de, la estetiko (sonkombinoj, la \"melodio\" kaj poezieco) de lingvoj. Ekzemple, li trovis la kimran vorton wybren [\u016dibren] pli trafa (konvena al \u011dia signifo, kiu \u0109i-kaze estas \"\u0109ielo\") ol la angla sky [skaj]. Iam kiam li estis juna li hazarde\nmalkovris libron de la finna gramatiko, kaj li klarigis sian \u011doji\u011don tiel \u0109i: \"Estis kiel ektrovi kelon plena je tiklaj vinoj, neniam anta\u016de gustumitaj. Tio tute ebriigis min.\"\nEn lia vivo lingvoj rolis samkiel muziko en alies vivoj, kaj samkiel\nmuzikameganto emas krei propran muzikon, li frue ekkreadis siajn proprajn lingvojn. Tio estis procezo kiu pluda\u016dradis dum lia tuta vivovojo, kaj kiu fakte estis lia ka\u016dzo ekskribi - li deziris mondon por siaj lingvoj. El liaj lingvoj, la plej konataj estas la Elfaj, anta\u016d \u0109io la Kvenja (Quenya). \u011ci havas kelkajn trajtojn videblajn anka\u016d en Esperanto (ekzemple, sama distribuo de artikoloj, -(e)nna montras direkton, ktp), sed tamen aspektas pli matura, nature evolui\u011dinta lingvo, \u0109ar celoj liaj tute malsamis al tiuj de L. L. Zamenhof: Tolkien intencis kapti la belecon de lingvoj kreskintaj dum senmezuraj eraoj, kaj parto de jena belo estis por li la tielnomataj \"nelogika\u0135oj\". Li anka\u016d verkis alfabetojn por siaj lingvoj: tengvaro (tengwar) kaj runsimilaj cirth.\nAlia aparta valoro lingva estis por li \u011dia emo kreigi mitologion. Li amase legis dum juna\u011do, kaj trovis en la mitoj memstaran veron. Li favoris la literaturon nord-e\u016dropan, speciale la pra-Skandinavian, la pra-Anglan (fama estas lia disertacio pri Beowulf) kaj la Finnan naci-epopeon Kalevala. El moderna literaturo lin interesis nur grajneto krom sciencfikcio.\nLia plej kara amo, tamen, nomi\u011dis Edith Bratt. Ili konati\u011dis en 1908, kiam havis Tolkien 16 jarojn kaj \u015di 19. Post la morto de sia panjo, Tolkien kaj la frato Hilary plurjare lo\u011dis \u0109e onklino, sed menciitajare ilia prizorganto Pastro Francis decidis translokigi ilin al s-ino Faulkner en Birminghamo. Tie anka\u016d lo\u011dis sengepatra, malhelhara belulino, kaj post nelonge \u015di kaj Tolkien profunde enami\u011dis. Ilian amon, tamen, malkovris severeca Pastro Francis, kaj kiam Tolkien havis 18 jarojn, lin (kune kun lia frato) oni devigis transloki\u011di kaj rompi la kontakton kun sia kara. Je sia plenrajti\u011do je 21, li rekontaktis \u015din, kaj sukcesis konvinki \u015din rompi \u0135usan fian\u0109i\u011don. Tuj poste, en 1916 ili geedzi\u011dis. Edith naskis al si kaj Tolkien 4 idojn: John (knabo, 1917), Michael (knabo, 1920), Christopher (knabo, 1924), kaj Priscilla (knabino, 1929).\nTolkien \u0109eestis la universitaton de Oksfordo (pli ekzakte la kolegion Exeter) por studi la anglan lingvon kaj \u011dian literaturon. Li diplomi\u011dis en 1915 kaj en 1916 li edzi\u011dis kaj iris al milito. Li batalis en Batalo de Somme\u2014li travivis, sed du el liaj bonaj amikoj mortis. Li malsani\u011dis kaj revenis al Anglio.\nEn 1925 li fari\u011dis profesoro de la anglosaksa en Oksfordo \u0109e la kolegio Pembroke kaj poste, 1945-59, profesoro de angla lingvo kaj literaturo \u0109e la kolegio Merton en Oksfordo. Li estis unu el la plej bonaj filologoj de sia tempo. Li studis pri la lingvo kaj literaturo de la West Midlands (Okcidentaj Mezlandoj) de Anglio, precipe en Beowulf, Ancrene Wisse kaj Sir Gawain and the Green Knight.\nDum siaj lastaj jaroj Tolkien frontis plurajn problemojn (morto de Edith, agacaj admirantoj kiuj da\u016dre altelefonis kaj leterpetis) kiuj malebligis la finverkadon de Silmariliono, la vera vivoverko lia. \u011cin redaktis kaj eldonis lia filo Christopher tuj post lia morto. Tolkien ku\u015das en tombo kune kun sia edzino \u0109e Oksfordo.\n\n\n== Tolkien, Esperanto kaj E\u016dropo ==\n- Tolkien eklernis Esperanton proks. en 1907 kaj verketis en Esperanto en 1909.\nTolkien havis kontakton kun Esperanto \u0109efe en la periodoj 1907-1909 kaj 1930-1933. Li kiel junulo lernis Esperanton, kun kiu li konati\u011dis per de la 'Officers' Training Corps' kaj la Skolta movado de Lord Baden-Powell; li faris notojn en Esperanto en 1909, en la a\u011do de 17 jaroj (\"The Book of the Foxrook\").\n- Li diris kaj skribis multajn afabla\u0135ojn pri Esperanto \u0109irka\u016d 1930/32.\nLi mem skribis en 1932, ke li lernis la gramatikon kaj strukturon de Esperanto kaj legis sufi\u0109an kvanton de tekstoj en \u011di - sed la trovitaj notoj el 1909 montras, ke almena\u016d tiam li kapablis anka\u016d skribi en Esperanto.\nEn sia konferenca prelego \"A secret vice\" (1931) pri sia inklino al lingvo-kreado li diris enkonduke, ke li persone estas \"kredanto je 'artefarita' lingvo, \u0109iukaze por E\u016dropo\"; li detaligas, ke tio estas kredado \"je \u011dia dezirindeco, kiel unu afero anta\u016de necesa por la unui\u011do de E\u016dropo, anta\u016d ol \u011di estas glutita de ne-E\u016dropo\" same kiel \"pro multaj aliaj bonaj ka\u016dzoj\". Li \"specife \u015datas Esperanton\", ne laste, \u0109ar \u011di estas krea\u0135o de unu homo.\nEn letero al la Brita Esperanto-Asocio Tolkien skribis en 1932, ke li \"interesi\u011das, kiel filologo, kaj kiel \u0109iu filologo devus, pri la internaci-lingva movado\" kaj ke li simpatias speciale kun la asertoj de Esperanto. Li informas, ke 25 jarojn pli frue li lernis kaj li ne forgesis la gramatikon kaj strukturon de Esperanto, kaj ke li legis sufi\u0109an kvanton skribitan en \u011di (\"a fair amount\").\nAnna L\u00f6wenstein en sia artikolo Al Tonkin pri Tolkien. A\u016d: Kial serioza profesoro interesi\u011du pri \"La mastro de la ringoj\"? analizas kiel Tolkien kreis siajn majstroverkojn; ja li ege interesi\u011dis pri lingvoj, precipe la greka, sed \u0109efe la finna kaj la kimra kiuj kondukis lin al mitaj lingvoj, artefaritaj lingvoj, kiel Esperanto, kies ekzemplo helpis lin krei lingvojn Quenya kaj Sindarin, bazaj en sia klopodo krei mitan fonon \"Silmariliono\" sur la bazo de Beowulf, por la posta kreo de La hobito (1937) kaj La mastro de la ringoj. Tiukadre gravis \"lia amo al la angla kamparo\" (magiaj entoj kiel la vivantaj arboj), kaj memoroj de la katastrofo de la tran\u0109eoj en la Unua Mondmilito.\n\n\n=== Kritiko ===\nKelkfoje oni citas t.n. \"leteron\" de Tolkien el 1956; fakte temas nur pri nefinita skizo de letero, kiu trovi\u011dis en lia postlasa\u0135o. Ne klaras, \u0109u la letero estis entute sendita.\n\"Estis \u011duste kiam la milito de 1914 eksplodis al mi, ke mi malkovris, ke la \u00ablegendoj\u00bb dependas de la lingvo al kiu ili apartenas; sed vivanta lingvo same dependas de siaj legendoj, kiujn \u011di komunikas tradicie. [\u2026] Volapuko, Esperanto, Ido, Novialo, ktp. ktp. estas \u0109iuj mortaj, multe pli ol la praaj, ne plu uzataj lingvoj, \u0109ar iliaj a\u016dtoroj neniam elpensis Esperanto-legendojn\u2026\"\nSupozeble ne estas sa\u011de tiri tro grandajn konkludojn el privata leterskizo, kies teksto eble neniam sendi\u011dis. Aldone indas konsideri la fakton, ke Esperanto vivi\u011dintis intertempe havante e\u0109 ne malmultajn denaskajn parolantojn , dum la aliaj nomitaj lingvoprojektoj ne a\u016d apena\u016d; same la lingvoskizoj de Tolkien. \u0108e vivanta lingvo la legendojn kreas ties uzantoj.\n\n\n== Verkoj ==\nDum la jardekoj kiel profesoro kaj poste, 1925-73, li verkis kaj perfektigis siajn librojn pri Mez-Tero. Li rakontis pri Bilbo Baginzo al siaj infanoj kaj, en 1937, eldonis la rakonton kiel La Hobito. Post tio, li verkis aliajn librojn pri Mez-Tero: La Mastro de l' Ringoj (eldonita en 1954-55) kiel tri libroj pro longeco: La Kunularo de l' Ringo, La Du Turegoj kaj La Reveno de la Re\u011do kaj Silmariliono (1973, post lia morto).\n\nLa Hobito (1937) - la rakonto de Bilbo Baginzo, kiu voja\u011dis tra Mez-Tero kun dek du gnomoj kaj la sor\u0109isto Gandalfo por batali kontra\u016d la drako Sma\u016dgo kaj repreni la trezoron, kiun li \u015dtelis de la gnomoj. Dum la voja\u011do, en la profunda interno de monto, Bilbo malkovris ringon...\nLa Mastro de l' Ringoj (1954-55) - Frodo, adoptita filo de Bilbo, heredis la ringon. Per la ringo Frodo povas regi la mondon, sed por savi la mondon, li devas detrui \u011din. Granda lukto inter bono kaj malbono, kiu finis la Trian Epokon de Mez-Tero.\nSilmariliono (1973) - la antikvaj rakontoj pri la Unua Epoko de Mez-Tero, kiam la Elfoj floris. Tolkien verkis \u011din\n1971-73, sed neniam tute finis \u011din. \u011cin redaktis kaj eldonis post lia morto la filo Christopher.\n\u0108ar la mono por tajpisto mankis al Tolkien, li devis retajpi siajn librojn anta\u016d eldono.\n\n\n=== Esperantaj tradukoj ===\nLa Mastro de l' Ringoj, estas tradukita en Esperanton de William Auld.\nLa hobito a\u016d tien kaj reen, esperantigis Christopher J. Gledhill kaj William Auld (poezio), provlegis Wolfgang Kirschstein kaj Halina Gorecka, eldonis Sezonoj 2000, Jekaterinburg, 224 p.\n\n\n=== Tekstoj rete troveblaj ===\nEsperantlingvaj:- La Hobito (specimeno) kun deklamo en Real-Audio (kopio de Interreta Arkivo) el originala fontaro, jam ne plu ekzistanta\n\n\n== Stilo de Tolkien ==\nLa stilo de Tolkien ne estas eleganta kaj subtila, sed simpla kaj \u0109arma kaj tamen ne-moderna. Li preferas la anglajn vortojn malnovajn (anglosaksidajn) kaj mallongajn, ne la novajn (\"eksterlandajn\", latinidajn) kaj longajn. Tio donas al liaj skriboj la econ de antikva fabelo.\n\n\n== Tolkien, Lewis kaj kristanismo ==\nC. S. Lewis, alia profesoro de literaturo \u0109e Oksfordo, kiu anka\u016d inventis kaj skribis pri fantasta mondo (Narnio) estis amiko de Tolkien. Kvankam Lewis tute admiris Tolkien kaj ties verkojn, Tolkien ne admiris la librojn de Lewis pri Narnio. La\u016d Tolkien, la libroj pri Narnio ja estas bonaj, sed ne en la sama klaso kiel la de Mez-Tero. Kaj Lewis kaj Tolkien estis seriozaj kristanoj, kaj ilia kristana mondbildo profunde influis iliajn kreojn\u2014amba\u016d rakontis pri lukto inter la bono kontra\u016d la malbono, kie la malbono estis pli forta (precipe per magio), sed la bono, post longa tempo, finfine venkas pro morala kura\u011do. Pri La Mastro de l' Ringoj, Tolkien diris, ke \u011di \"fundamente estas religia kaj katolika\". Kvankam la estimo de magio en la libro kaj la konduto de Frodo ja estas kristana, aliflanke neniu pre\u011das kaj neniu mencias Dion. Inter homoj, kontakto kun la supernatura estas limigitaj plejparte al sor\u0109istoj. Kaj la leganto ne scias \u0109u Gandalf estas sor\u0109isto, an\u011delo a\u016d kiu.\n\n\n== Mito kaj metaforo ==\nLa\u016d Tolkien, mito subkonscie komunikas verojn profundajn sub la supra\u0135o de la rakontoj pri la faroj de dioj kaj herooj. Al Tolkien, mito estas multe pli profunde vera ol historio; \"mito\" estas vorto de la\u016ddo, ne vorto de moko. Li diris, ke la evangelio, la rakonto pri Jesuo Kristo kiel Dio mortigita, estas mito. Sed ne nur mito, sed ja la vera mito, mito enkarnigita kiel historia realo, la mito kiu klarigas la tutan mondon. Per tiu argumento, Tolkien helpis konverti sian ateistan amikon, CS Lewis, al kristanismo.\nSpite de tio, Tolkien diris ke liaj romanoj estas tute por amuzo kaj estas sen iu ajn profunda signifo. Ekzemple, la Ringo ne estas metaforo por la atombombo, la milito kontra\u016d Sa\u016drono ne estas subtekste pri la milito kontra\u016d Hitlero, ktp. Tamen, Tolkien agnoskis, ke The Shire (\"La Provinco\" en la esperantigo de William Auld) estu spegulo de lia infana\u011da Anglio, kaj ke kerne, la verko temas pri Morto.\n\n\n== Kritikoj pri la verkaro de Tolkien ==\nIuj recenzistoj atentigis pri la malegalecaj kaj rasismaj implicoj en la mondo priskribita de Tolkien. La Elfoj, kiaj ajn murdistoj ili estas, \u0109iam pravas (kaj belas), \u0109ar ilia flanko estas la bono; kun orkoj tute ne eblas trakti, \u0109ar ilia flanko estas malbono (kaj ili terure malbelas) - kvankam estas certaj aludoj, ke ili havas certan socian organizon, sufi\u0109e altajn teknologiojn, medicinon ktp.\nCerte, eblas tute diversaj ideologiaj interpretoj de la enhavo de la verko, sed minimume tiu baza aksiomo pri ekzisto de apriore bonaj kaj malbonaj rasoj kultivas en la medio de adorantoj de la verko rasismajn ideojn.\nNotindas, ke la verkoj de Tolkien estas aparte popularaj en italaj novdekstraj medioj.\n\n\n== Vidu anka\u016d ==\nLingvoj konstruitaj de J. R. R. Tolkien\nAnimalic\nTolkien Reading Day\n\n\n== Referencoj ==\n\n\n== Eksteraj ligiloj ==\nTolkien en Esperanto (Interreta Arkivo)\nA Philologist on Esperanto Arkivigite je 2006-05-25 per la retarkivo Wayback Machine (angle)"}}}}